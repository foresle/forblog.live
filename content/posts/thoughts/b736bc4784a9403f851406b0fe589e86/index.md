---
title: "Я піклуюся про свого персонажа!"
slug: "b736bc4784a9403f851406b0fe589e86"
date: 2023-03-19T17:08:04+02:00
draft: false
series:
tags:
description: "Хочу щоб він мав все, що бажає."
---

Помітив таку штуку, що мені дуже важливо підтримувати якість життя мого персонажа у PZ.

Він має набагато більше волі у своєму вигляді, постійно змінюю образ, покращую вбрання.

![Щойно виправ свої чудові штани та вдягнувся по погоді](5.png)

Я постійно годую його, хочу, щоб той мав запас їжі та ніколи не відчував голоду чи спраги. При цьому стараюся саме готувати їжу, а не їсти лише консерви, що знаходжу.

![Приготував ситний обід](2.png)
![Купа консерв про запас](3.png)

Мій персонаж розвивається всебічно, йому цікаво все, як і мені. Ніхто не обмежує мене лише одною спеціалізацією.

![Дивлюся туторіал, якогось діда по будівництву](9.png)

Жарти це важливий аспект життя, я жартую і мені стає легше, персонажу теж. "Одруження гумових каченят."

![Читаю молитву нареченим](10.png)

Слідкую, щоб він спав вчасно і не працював понаднормово, а також за ментальним здоров’ям, я не хочу, щоб він сумував чи впадав у депресію.

![Дивлюся телевізор, щоб не нюдгувати](4.png)

До речі про здоров’я, кожна подряпина для мене важлива, адже це питання самопочуття персонажа, постійно змінював перев’язки та дезінфікую рану. Слідкую, щоб той не був у мокрому одязі, бо може застудитися.

![П'ю знеболююче від головного болю](6.png)

Оселя/база персонажа завжди захищена, з усіх сторін і виглядає затишною, адже він заслуговує на це.

![Завжди насторожі](8.png)

Інколи я роблю значно більше ніж потрібно, продумую плани евакуації, а краще декілька планів, на випадок небезпеки.

Вибираючи характеристики персонажу я непомітно для себе створюю копію себе, інколи трішки кращу в чомусь.

!["Везучий" те, що мені треба :)](7.png)

Люблю прописувати його історію, таким чином я максимально асоціюю його з собою та краще відчуваю вайб гри, того світу, що я в ньому не зможу опинитися.

![Моя смерть](1.png)

Може тому мені так подобається PZ? Адже вона доволі реалістична, що дає змогу асоціювати себе з персонажем, та піклуватися про нього, коли про себе піклуватися значно важче.
