---
title: "смартфон.md"
slug: "3eab44bb5d65419cb78e107eb5bbec23"
date: 2022-11-24T19:45:54+02:00
draft: false
series:
 - "Думки"
 - "текстові-файли"
 
tags:
 - "думка"
 
description: "Я ненавиджу смартфони, їх обов'язковість та нав'язаність."
---

Я ненавиджу смартфони, їх обов'язковість та нав'язаність. Вони є в кожного, навіть в дітей, всі постійно хочуть новий і дивуються коли мені абсолютно не цікаво чути про нові функції якоїсь нової моделі того чи іншого виробника.

## Перший досвід

Пам'ятаю свій перший смартфон у віці 14 років, вже тоді я знав, що коли отримаю бажане, то перше, що зроблю це відключу сервіси `Google`. Я тоді не знав за відмінності закритого та відкритого ПЗ і координувався лише оптимізацією, адже без програм від `Google` смартфон працював набагато швидше, а програми та ігри я можу в будь-який момент завантажити з `4PDA`, та ще й без влаштованої реклами. Тоді смартфон виконував деякі з покладених на нього задач і мені вистачало.

## Користь від смартфона на `Android`

Смартфон виграє лише компактністю зрівняно з повноцінним ПК, тому з допомогою нього зручніше проводити деякі операції поза домом, якщо не брати лептоп з собою ;).

- Чудово заміняє плеєр, якщо достатньо пам'яті можна зберігати доволі багату бібліотеку музики в FLAC.
- Зручно використовувати карти з GPS.
- Дозволяє робити знімки та записувати відео.
- Швидко використовувати месенджер.
- Робити невеликі нотатки.

## Маркетингові функції

Всі нові функції залежать від конкретного виробники, або ж навіть моделі смартфона і завжди базуються на закритій прошивці. Цю прошивку банально не кастомізуєш, ба більше за спробу такої кастомізації можна залишитися без гарантії, виходить отримуєш обрізаний функціонал з якоюсь розкрученою маркетингом фічою, яка просто не виправдовує всі мінуси.

## Можна якось без смартфону?

На жаль ні. Вас зобов'яже робота та банк, це і є головні причини, чому я досі мучуся зі своїм смартфоном, замість того щоб просто умовно викинути його. Ще можна згадати різні соц. мережі для яких потрібен номер телефону... Такий підхід я засуджую, адекватні та децентралізовані сервіси не вимагатимуть у вас деанонімізацію телефона, іноді навіть email не потрібно, тому це для мене не зовсім актуально.

## Компроміс

Як я вже підмітив, без смартфона не обійтися, тому його ми залишаємо з мінімальними потребами для життя та позначаємо тегом #робота.

Натомість для дійсно зручного використання потрібен КПК, - кишеньковий персональний комп'ютер.

Операційною системою звичайно має бути `Linux`, це просто незвіданий світ по функціоналу зрівняно з кастрованим `Linux`-ом в основі `Android`-а. Тут нічого сказати, звичайний термінал в кишені дозволить набагато більше дій, відформатувати флешку в `Ext4` чи кастомізувати повністю систему, а можливо навіть трохи пописати код, якщо дуже треба :). При цьому цей компактний пристрій має усі корисні для мене функції `Android`-а зазначені зверху.

На ринку вже є деякі виробники таких пристроїв, - вже попсовий `Pine64`, або цікавий особисто для мене `Purism`.

Коли буде можливість, обов'язково спробую купити щось з їх модельного ряду.
